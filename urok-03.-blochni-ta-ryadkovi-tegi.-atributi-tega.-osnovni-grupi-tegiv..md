---
description: 'Теги можеш ти не вчити, але юзати їх доведеться!'
---

# Урок 03. Блочні та рядкові теги. Основні групи тегів.

### Мета:

* пояснити різницю між блочними та рядковими тегами
* познайомити із основними групами елементів розмітки
* розвивати навички застосування правильних тегів в розмітці сайту
* виховувати любов до чистого та валідного коду.

### І. Організація навчального процесу

Ставимо плюси в чаті, щоб привернути увагу учнів та спонукати до роботи. Питаємо, чи всі готові до спілкування. Хто може говорити, а хто пише в чаті.

### ІІ. АОЗ \(Актуалізація опорних знань\)

1. Яка базова структура html сторінки?
2. Для чого використовується елемент `<head>`?
3. Як можна розрізнити окові колонки, якщо їх декілька на одній сторінці?
4. Для чого потрібні коментарі в коді?
5. Що значить поняття кросбраузерність?

### III. Повідомлення теми, мети та завдань уроку

Сьогодні ми вивчимо різницю між блочними та рядковими тегами, а також вивчимо основні групи тегів мови HTML.

### IV. Повідомлення нового матеріалу

Існує дві категорії HTML елементів, які відповідають типам їх вмісту і поведінці в структурі веб-сторінки - **блочні та рядкові** елементи. Якщо коротко, то за допомогою блочних елементів можна створювати структуру веб-сторінки. А рядкові елементи використовують для форматування текстових елементів.

* блочні теги: `<p>`, `<div>`, `<form>`, `<nav>`, `<ul>`, `<li>`, `<header>`, `<aside>`, `<main>`, `<footer>`, `<h1>`
* рядкові теги: `<a>`,  `<span>`, `<b>`, `<em>`, `<i>`, `<input>`, `<img>`.

{% hint style="info" %}
Важно пам'ятати, що блочні елементи за замовчуванням мають стовідсоткову ширину. Тобто, вони розтягуються на всю ширину батьківського тега.
{% endhint %}

Зверніть увагу, що серед блокових елементів є як універсальний блок `<div>`, так і семантичні блоки  `<header>`, `<footer>` і т.д. Але ведуть вони себе одинаково!

Блочні елементи можуть містити в собі як рядкові так і блочні теги, але не одночасно. Тобто, якщо елемент `<p>`, то він може вміщувати рядкові елементи типу `<em>,` `<b>`, `<span>` і т.д. Але всередині того ж самого `<p>` не може бути такого ж `<p>`.

#### Анонімні елементи блокового рівня

У випадку змішаного контенту, коли блочний елемент одночасно містить текст та інший блок, алгоритм візуального форматування створює додаткову обгортку для тексту - так названий анонімний блок. Анонімний блок не пов'язаний ні з одним елементом. Оскільки такий контейнер не має назви, то до нього не можна застосувати CSS-стилі для оформлення. Анонімні блоки наслідують властивості оточуючого блоку.

Основною відмінністю рядкових елементів на відміну від блочних є те, що розмір рядкового елементу прямо залежить від контенту. Тобто, якої довжини та розміру текст, всередині тега, такого розміру і буде цей елемент. Але, висоту рядкового елемента можна змінити за допомогою властивості висоти рядка - `line-height`.

Рядкові елементи можуть містити тільки дані та інші рядкові елементи. Виключенням є елемент `<a>`, який згідно специфікації може обгортати цілі абзаци, списки, таблиці, заголовки та розділи за умови, що вони не містять інші інтерактивні елементи - інші посилання, кнопки.

#### Анонімні блоки рядкового рівня

Будь-який текст, який знаходиться всередині блочного елемента, але не в рядковому, можна розглядати як анонімний рядковий елемент. Так само як і анонімні елементи блокового рівня, вони наслідують властивості батьківського тегу.

Бувають випадки, коли блочний тег треба огорнути всередину рядкового. Наприклад, при кліку на карточку товару має відкритись сторінка даного товару. Для цього треба тег `<div>` треба огорнути в елемент `<a>`, щоб зробити його посиланням. Виходить, що тег `<a>` треба зробити блочним. Достатньо для нього прописати CSS-властивість `display: block;`

```text
// стилі пишемо в окремому файлі або в розділі <head>
<style>
    a {
        display: block;
    }
</style>

// html розмітка
<a href="#">
    <div class="card">
        Контент карточки товару
    </div>
</a>
```

Також може статися, що рядковому елементу треба залишити його властивості і надати блочні властивості. В такому разі можна дати йому CSS-властивість `display: inline-block;` Про ці та інші властивості ми ще поговоримо на уроках про каскадні таблиці стилів.

#### ОСНОВНІ ГРУПИ HTML-ЕЛЕМЕНТІВ

Існує доволі багато html-тегів, але не варто їх завчати на пам'ять. Все прийде само собою в процесі практики. Всі теги можна об'єднати в декілька груп за цільовим призначенням.

**Службові теги** - містять здебільшого інформацію для браузерів та пошукових систем.

* `<!doctype>`
* `<head>`
* `<title>`
* `<meta>`

**Теги групування контенту** - більшість із них семантичні.

* `<div>` - універсальний блок
* `<header>` - шапка сайту
* `<main>` - основний контент сайту. Містить в собі, бокові колонки, статті, секції та інші блоки.
* `<aside>` - бокова колонка \(сайд\)
* `<article>` - використовується в блогах для позначення статей, передбачає наявність заголовка, та даних про автора, дату публікації та ін.
* `<section>` - секція, часто використовується в односторінкових сайтах, передбачає наявність заголовка та підзаголовка
* `<footer>` - підвал сайту, містить інформацію про авторство сайту, контактні дан та ін.

#### Списки

* &lt;ol&gt; - контейнер для нумерованого списку
* &lt;ul&gt; - контейнер для маркованого списку

> елементи списків створюються за допомогою тегів &lt;li&gt;

```text
<!-- Нумерований список -->
<ol>
  <li>Item 1</li>
  <li>Item 2</li>
  <li>Item 3</li>
  <li>Item 4</li>
  <li>Item 5</li>
</ol>

<!-- Маркований список -->
<ul>
  <li>Item 1</li>
  <li>Item 2</li>
  <li>Item 3</li>
  <li>Item 4</li>
  <li>Item 5</li>
</ul>
```

* &lt;dl&gt; - список визначень

```text
<dl>
  <dt>HTML</dt>
  <dd>- hyper text markup language</dd>
</dl>
```

#### Посилання \(anchor\)

`<a href="https://www.google.com">Google</a>`

#### Таблиці

* &lt;table&gt; - контейнер таблиці
* &lt;thead&gt; - шапка таблиці
* &lt;th&gt; - комірка шапки
* &lt;tbody&gt; - тіло таблиці
* &lt;tfoot&gt; - підвал таблиці
* &lt;tr&gt; - окремий рядок
* &lt;td&gt; - окрема комірка

#### Текстові елементи

1. Теги заголовка: `<h1> ... <h6>`
2. Теги для форматування тексту: `<b>`, `<i>`, `<u>`, `<mark>`, `<small>`, `<sub>`, `<sup>`
3. Теги для введення комп'ютерного коду:  `<code>`, `<kbd>`, `<samp>`, `<var>`, `<pre>`
4. Теги оформлення цитат:  `<abbr>`, `<bdo>`, `<blockquote>`, `<q>`, `<cite>`, `<dfn>`
5. Абзаци та засоби переносу тексту на новий рядок: 
   1. `<p>` - абзац
   2. `<br>` - перехід на новий рядок
   3. `<hr>` - розділювач тесту \(лінія\)

#### Медіа файли

* `<img>` - тег для вставки зображення в розмітку. Обов'язкові атрибути `src` \(посилання на саме зображення\) та `alt` \(альтернативний текст на випадок, якщо зображення не завантажується\).
* `<video>` - додає та відтворює відеоролики на веб-сторінці
* `<audio>` - так як і відео, тільки аудіо

#### Форми

*  `<form>` - контейнер для форми
* `<input>` - поля форми
* `<select>` - випадаючий список
* `<button>` - кнопка

### V. Узагальнення та систематизація знань

1. В чому різниця між блочними та рядковими тегами?
2. Чи можна блочний елемент огорнути всередину рядкового? Якщо так, то як?
3. Назвіть теги групування контенту.
4. Які теги існують для форматування тексту і яка їх дія?

### VI. Домашнє завдання

1. Створити нумерований список із 5 пунктів. В списку перелічи блочні HTML-елементи
2. Створити маркований список із 5 пунктів. В списку перелічи рядкові HTML-елементи
3. Написати та відформатувати фрагмент тексту за зразком \(на фото нижче\), використовуючи тільки теги. **No css!**

![](.gitbook/assets/image%20%281%29.png)

